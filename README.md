# Slutprojekt Webbutveckling 1 #

Det här projektet går ut på att skapa en site anpassad för tre olika sorters enheter (t.ex. mindre mobil, surfplatta och desktop).

Inlämningen ska bestå av

* Planeringsdokument (se nedan)
* Utvecklingsdagbok (se nedan)
* Alla relevanta filer (hela projektmappen, zippad och döpt till `slutuppgift_webbutveckling_fornamn_efternamn_klass.zip`)
* Skärminspelning där du visar hur gränssnittet fungerar i de tre olika enheterna (simulerat)
* Självbedömning i minimatris

## Planeringsdokument ##

### Sitebeskrivning ###

En eller par meningar som beskriver vad det är för typ av site du skapar,  t.ex:

> "En site där veganska hundägande foodies kan köpa raw-food för sina älskade fyrbenta vänner"

### Utvalda enheter och orientering

Vilka enheter (och orientering) din site ska fungera på (3.st). Namn och dimensioner (pixlar/display-pixlar), t.ex:

> iPhone 5/SE - Portrait 640x960 pixlar, 320x480 display-pixlar
>
> iPad Mini 4 - Landscape - 2048x1536 pixlar, 1024x768 display-pixlar
>
> Desktop (> 1024 px)

### Designskisser ###

Skisser som visar övergripande layout för siten. En skiss per utvald enhet.

Spara skisserna i misc-mappen.

## Utvecklingsdagbok  ##

Varje tillfälle du arbetar med siten ska du dokumentera:

0. Datum


1. Vad du ändrat/lagt till

> "Skapade en header och en bakgrundsbild där loggan ingår"

2. Vad stötte du på för problem/utmaningar?

> "Jag hade glömt hur lagermaskar fungerade, så jag kollade på en film om lagermaskar på IT-Gymnasiets Vimeo-sida"

3. Vad är nästa delmål?

> Jag ska skapa menyn, och se till att den döljer sig på mobila enheter, men visas på större enheter.

Utvecklingsdagboken ska sammanställas i ett dokument och lämnas in i misc-mappen, eller som en länk till en GitHub-wiki.

Innan du börjar koda sidan skall du ha gjort två skisser över hur din flex ska fungera, 
en för mobil och en för desktop.

## Utforming av sidan

Sidans innehåll och utformning är upp till er, med följande förbehåll

### Omfattning

Minst tre "sidor" (siten *kan* ha enbart en html-fil, men då får ni simulera flera sidor med hjälp av javscript och visa och dölja relevanta dela av siten dynamiskt).

### Bilder

Minst en bild där du använder lager och lagermaskar för att kombinera två olika bilder. Kom ihåg PSD-filen!

### Anpassning till vald enhet

Olika utseende för de olika utvalda enheterna (och inte enbart mer marginaler på sitens kanter)

### Javascript ###

Ett (eller flera) javascript som på något sätt manipulerar sitens utseende

### Validering

All HTML/CSS ska vara validerad med en validator.

### Optimering av överföring av resurser

Din site ska använda sig av CSS-sprites för lämpliga bilder

## Länkar ##

* [CSSTree Validator for Visual Studio Code](https://marketplace.visualstudio.com/items?itemName=smelukov.vscode-csstree)
* [HTML Programming in VS Code](https://code.visualstudio.com/docs/languages/html)
* [css-tricks.com: CSS Sprites: What They Are, Why They’re Cool, and How To Use Them](https://css-tricks.com/css-sprites/)
* [CSS Sprite Generator](http://spritegen.website-performance.org/)

## Bedömningsmatris

| Bedömningsaspekt               | E                                        | C                                        | A                                        |
| ------------------------------ | ---------------------------------------- | ---------------------------------------- | ---------------------------------------- |
| Planering                      | **Tillsammans med** läraren skapar du en **översiktlig** projektplan för en tänkt produkt. | **Efter att ha rådfrågat** läraren skapar du en **genomarbetad** projektplan för en tänkt produkt. | **Efter att ha rådfrågat** läraren skapar du en **genomarbetad** projektplan för en tänkt produkt, **och reviderar vid behov planen** |
| Kodning och kodningsstil       | **Tillsammans med** läraren skriver och felsöker du HTML- och CSS-kod som med **tillfredsställande** resultat följer grundläggande standarder och tekniker | **Efter att ha rådfrågat** läraren skriver och felsöker du HTML- och CSS-kod som med **tillfredsställande**resultat följer grundläggande standarder och tekniker, och du **infogar enkla domscript** | **Efter att ha rådfrågat** läraren skriver och felsöker du kod som med **gott** resultat följer grundläggande standarder och tekniker, och du **infogar lite mer avancerade domscript** |
| Testning och optimering        | **Tillsammans med** läraren gör du **enkla**optimeringar för överföring resurser och **kontrollerar manuellt** att produkten följer god praxis och fungerar **i några webbläsare** | **Efter att ha rådfrågat** läraren gör du **lite mer avancerade** optimeringar för överföring resurser och **använder tester för att kontrollera** att produkten följer god praxis och fungerar **på flera plattformar** | **Efter att ha rådfrågat** läraren gör du **avancerade**optimeringar för överföring resurser och **använder tester för att kontrollera** att produkten följer god praxis och fungerar **på flera plattformar** |
| Dokumentering                  | **Tillsammans med** läraren dokumenterar du **översiktligt** ditt arbete. | **Efter att ha rådfrågat** läraren dokumenterar du **noggrant** ditt arbete. | **Efter att ha rådfrågat** läraren dokumenterar du **noggrant** och **utförligt** ditt arbete **enligt en angiven standard**. |
| Utvärdering och självbedömning | **Tillsammans med** läraren bedömer du med **enkla** omdömen ditt arbetes kvalitet och din egen förmåga. | **Efter att ha rådfrågat** läraren bedömer du med **nyanserade** omdömen ditt arbetes kvalitet och din egen förmåga. | **Efter att ha rådfrågat** läraren bedömer du med **nyanserade** omdömen ditt arbetes kvalitet och din egen förmåga, och **ger förbättringsförslag**. |
| Bild- och textbehandling       | **Tillsammans med** läraren bearbetar du **med viss säkerhet** **enkla** bilder och texter så de fungerar i produkten | **Efter att ha rådfrågat** läraren bearbetar du **med viss säkerhet** och **via flera steg** **lite mer avancerade**bilder och texter så de fungerar i produkten. | **Efter att ha rådfrågat** läraren bearbetar du **med säkerhet** och **via flera steg** **lite mer avancerade**bilder och texter så de fungerar i produkten. |
| Kommunikation                  | **Tillsammans med** läraren skriver du **med viss säkerhet** tydlig och lättläst kod. | **Efter att ha rådfrågat** läraren skriver du **med viss säkerhet** tydlig och lättläst kod. | **Efter att ha rådfrågat** läraren skriver du **med säkerhet** tydlig och lättläst kod. |
